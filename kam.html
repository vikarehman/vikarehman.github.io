<!DOCTYPE html>
<html>
<head>
	<title>Сім чудес України</title>
	<link rel='stylesheet' type='text/css' href='style.css'>
	<script src="http://ajax.googleapis.com/ajax/libs/jquery/1.8.3/jquery.min.js"></script>
<script src="1.min.js"></script>
<script>
  $(function() {
    $(".rslides").responsiveSlides();
  });
</script>
</head>
<body>
<header>
<div class='text'>
<p><h1>7 чудес України</h1></p>
<p><h2>Україна вражає...</h2></p>

</div>

</header>

<nav>
  <ul>
    <li><a href='index.html'>Головна</a></li>
    <li><a href='#'>Про нас</a></li>
    <li><a href='#'>Контакти</a></li>
    <li><a href='#'>Галерея</a></li>

  

    
    
  </ul>
</nav>
<div class="main">

<h3>Місто Кам’янець</h3>


<p>Кам’янець-Подільський – місто, що зберегло дух середньовіччя. Своєрідність і унікальність його полягають у гармонійному поєднанні ландшафту з містобудівною структурою середньовічного міста, в якому військові інженери, використовуючи чудові природні властивості, створили фортифікаційну систему, що не має аналогів у Європі.</p>

<p>Кам’янець-Подільський хоч не є обласним центром, проте займає третє місце після Києва та Львова за кількістю пам’яток старовини і культури.</p>

<p>Національний історико-архітектурний заповідник „Кам’янець” є одним із найстаріших на території України. Загальна площа заповідника сягає 121 га та налічує майже 200 пам’яток архітектури.</p>

<p>До творення неповторного архітектурного обличчя міста у різні періоди історії доклали майстерності своїх рук архітектори й скульптори з Італії, Нідерландів, Вірменії, Польщі, Франції, Туреччини та ін.</p>

<p>Сьогодні чимало туристів висловлюють захоплення вдалим поєднанням потужних оборонних мурів міста, Старого замку (XII–XVIII ст.) та високих стрімких скель каньйону річки Смотрич. Не менш привабливий для любителів фортифікації і комплекс укріплень Нового замку, збудований у XVII ст., що є єдиним збереженим зразком такого типу споруд нідерландської школи.</p>

<p>Неабиякий інтерес викликає і унікальний Замковий міст, що сполучає Старе місто із Замковим комплексом. Досі існує немало суперечок щодо його походження. Деякі науковці стверджують, що міст було закладено ще римлянами у II ст. під час походу Траянового війська на Дакію.</p>

<img src="images/60.jpg">


<p>До складу Кам’янецької фортеці входять одинадцять башт, кожна з яких має свою назву й історію. Так, наприклад, найвища башта названа Папською тому, що була збудована на кошти, виділені папою римським Юлієм II. Ще її називають Кармелюковою, бо в ній тричі був ув’язнений український народний герой Устим Кармелюк. У Чорній (кутовій) башті знаходиться криниця глибиною 40 м і в діаметрі 5 м, видовбана у скелі. Досі тут збереглося величезне дерев’яне колесо з пристроєм для підняття води на поверхню.</p>

<p>У підземеллях Замкового комплексу відкрито експозиції, що відтворюють сторінки його історії. У західному бастіоні реконструйовано оборону замку 1672 р. під час турецької навали. У східному бастіоні розміщено експозицію, присвячену історії легкої метальної зброї на Поділлі, де відвідувач може вистрілити з арбалета та відчути себе середньовічним воїном. До нашого часу збереглася система ходів і казематів.</p>

<p>Сьогодні за попередньою домовленістю можна стати учасником нічної театралізованої екскурсії по Старій фортеці. Екскурсію у вежах (баштах) і підземеллях фортеці проводить кам’янецький „староста” та його „свита”, які цікавими розповідями, піснями, танцями не лише знайомлять екскурсантів з історією замку та озброєнням, а й створюють неповторне відчуття подорожі у часі.</p>

<p>Відвідувачі музею мають змогу також покататися на конях, постріляти з арбалетів та луків, власноруч викарбувати пам’ятну монету. За погодженням з адміністрацію на території можливе проведення корпоративних заходів: концертів, весіль, ювілеїв, офіційних вечерь, прийомів, конференцій, рекламних та доброчинних акцій тощо.</p>

<p>На замітку
Кам’янець-Подільський – місто обласного підпорядкування, центр Кам’янець-Подільського району Хмельницької області. Розташоване на відстані 503 км від столиці України – Києва – та за 102 км від обласного центру – м. Хмельницького.</p>

<p><i><b>Довідково</b>
Адреса: 32300, Хмельницька обл., м. Кам’янець-Подільський, вул. П’ятницька, 9.
Тел.: (03849) 239-45.</i></p>
</div>


	


 <footer>

<ul class="new_menu">
      <li> <a href="#" class="rollover"></a></li>
      <li> <a href="#" class="rollover1"></a></li>
      <li> <a href="#" class="rollover2"></a></li>
      <li> <a href="#" class="rollover3"></a></li>
      <li><a href="#" class="rollover4"></a></li>
    </ul>
 

 </footer>

</body>
</html>
