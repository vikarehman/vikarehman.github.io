<!DOCTYPE html>
<html>
<head>
	<title>Сім чудес України</title>
	<link rel='stylesheet' type='text/css' href='style.css'>
	<script src="http://ajax.googleapis.com/ajax/libs/jquery/1.8.3/jquery.min.js"></script>
<script src="1.min.js"></script>
<script>
  $(function() {
    $(".rslides").responsiveSlides();
  });
</script>
</head>
<body>
<header>
<div class='text'>
<p><h1>7 чудес України</h1></p>
<p><h2>Україна вражає...</h2></p>

</div>

</header>

<nav>
  <ul>
    <li><a href='index.html'>Головна</a></li>
    <li><a href='#'>Про нас</a></li>
    <li><a href='#'>Контакти</a></li>
    <li><a href='#'>Галерея</a></li>

  

    
    
  </ul>
</nav>
<div class="main">

<h3>Херсонес Таврійський</h3>

<p>Історія Херсонеса є частиною історії Давньої Греції, Давнього Риму, Візантії, Київської Русі. Адже саме тут, у Херсонесі, згідно з літописними даними, відбулося велике Таїнство – Хрещення Київського князя Володимира, який потім поширив християнство на всю Київську Русь…</p>

<p>Херсонес Таврійський – таку назву носило місто, засноване давньогрецькими колоністами понад дві з половиною тисячі років тому на південному заході Кримського півострова.</p>
<img src='images/379.jpg'>

<p>Слово „Херсонес” зазвичай перекладають з грецької як „півострів”. Місто дійсно було розташоване на невеличкому півострові поміж двох бухт. Таври – войовниче плем’я, що заселяло сусідні гористі місцевості, – спричинили народження епітету „Таврійський”, тобто „розташований на території таврів”.</p>

<p>Територія сучасного заповідника охоплює межі стародавнього грецького міста – Херсонеса Таврійського, що виникло тут, на узбережжі Чорного моря, у V ст. до н.е. Місто було огороджене могутніми оборонними стінами і розплановане за схемою, поширеною тоді у грецькому та римському світах. До наших днів збереглося багато давніх споруд. Серед них – елліністичний театр, римська цитадель, середньовічні християнські храми, житлові квартали, вулиці, гончарні майстерні, обладнання для засолювання риби, колодязі тощо.</p>

<p>У кінці XIV ст. навала кочівників поклала кінець існуванню міста, а його руїни поховала земля. Лише у 1827 р. тут розпочалися розкопки, які майже відразу принесли Херсонесу ще одну назву – „Руська Троя”. Масштаб досліджень та велика кількість археологічних пам’яток, що потребують збереження, спонукали до створення Національного заповідника „Херсонес Таврійський”.</p>

<p>Територія Херсонеса досліджується археологами уже 180 років. За цей час відкрито понад третину міста. Серед археологічних знахідок є унікальні – присяга громадян Херсонеса ІІІ ст. до н.е., декрети, фрески, мозаїки, шиферні ікони християнських храмів, написи-присвяти, численні побутові предмети. Загалом музейні зібрання заповідника нараховують понад 200 тисяч експонатів.</p>

<p>Згідно з літописом „Повість временних літ”, у 988 р. Київський князь Володимир, здійснивши напад на Херсонес, примусив Візантію видати за нього заміж царівну Анну, а потім хрестився та вінчався з нею. При цьому охрестилась і дружина (військо) князя. Після цього князь Володимир з Анною, дружиною і грецьким духовенством прибув до Києва, де того ж 988 р. відбулося славнозвісне хрещення киян у річці Дніпро.</p>



<p>На місці руїн хрещальні князя Володимира у 1861 р. було закладено собор в ім’я Хрестителя Русі. Нині Володимирський собор у Херсонесі реконструйований та є символом Хрещення Русі.</p>

<p>Сьогодні Ви зможете провести у заповіднику цілий день, розглядаючи численні експонати або просто насолоджуючись прогулянкою по території стародавнього городища. Можна здійснити й віртуальну екскурсію, скориставшись картою, на якій позначені розкопані ділянки міської території. А ті, хто особисто бажає взяти участь у розкопках, можуть зробити це, попередньо домовившись з адміністрацією.</p>

<p>На замітку
Місто Севастополь розташоване на південному заході Кримського півострова, на узбережжі численних (понад 30) бухт Чорного моря. Севастополь – один із 27 адміністративних регіонів України. Відстань від Києва – 935 км.</p>

<p><b><i>Довідково</b>>
Адреса: 99045 Крим, м. Севастополь, вул. Древня, 1.
Тел.: (0692) 24-13-01.
Години роботи у літній період – з 9:00 до 20:00, у зимовий – з 9:00 до 17:00. Без вихідних (окрім 1 січня).</i></p>
</div>


	


 <footer>

<ul class="new_menu">
      <li> <a href="#" class="rollover"></a></li>
      <li> <a href="#" class="rollover1"></a></li>
      <li> <a href="#" class="rollover2"></a></li>
      <li> <a href="#" class="rollover3"></a></li>
      <li><a href="#" class="rollover4"></a></li>
    </ul>
 

 </footer>

</body>
</html>
